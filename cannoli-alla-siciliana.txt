Cannoli Alla Siciliana
(Per 6 persone)


Ingredienti:

450 grammi farina,
2 noce burro,
sale,
vino bianco;

Per il ripieno,
5 etti ricotta,
2 etti zucchero,
2 cucchiaio acqua di fiori d'arancio,
50 grammi scorza d'arancia candita,
60 grammi cioccolato amaro;

1 bustina zucchero a velo,
olio o strutto.


Preparazione:

Impastare la farina, il burro, il sale ed il vino occorrente ad ottenere una pasta soda e lasciarla riposare per 1 ora e mezza; stenderla in una sfoglia sottile e tagliarla in 14 quadrati di 12 cm di lato; avvolgerli su 14 cilindretti per cannoli premendo con le dita per far aderire i bordi della pasta chiudendo ogni cannolo e friggerli nell'olio bollente fino a quando avranno preso un bel colore scuro; preparare il ripieno: mescolare la ricotta allo zucchero e setacciare il tutto; unire l'acqua di fiori d'arancio, il cioccolato spezzettato e la scorza d'arancia tagliata a dadini; quando i cannoli saranno freddi, sfilare i cilindretti usati per la cottura; riempire con questa crema i cannoli usando una tasca da dolci e pareggiare la crema alle due estremità; spolverizzare i cannoli con lo zucchero a velo e servirli.
