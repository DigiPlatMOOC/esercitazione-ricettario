La pasta alla carbonara :
Il formato di pasta ideale per fare la carbonara sono gli spaghetti, ma anche i vermicelli, più grossi, o i bucatini (che hanno un buco in mezzo), risultano gradevoli allo stesso modo. 

Ingredienti per 2 persone
guanciale 180 g di guanciale a fette spesse
spaghetti 200 g di spaghetti
tuorlo 3 tuorli grossi
sale e pepe q.b. sale e pepe
pecorino q.b. pecorino grattugiato

Preparazione
Per preparare la pasta alla carbonara, per prima cosa buttiamo gli spaghetti in acqua bollente salata e li facciamo cuocere.
Tagliamo a tocchetti le fette di guanciale, senza eliminare il grasso.
In una padella soffriggiamo i tocchetti di guanciale (senza aggiungere olio) fino a farlo diventare leggermente croccante (ma senza farlo bruciare) e metterlo da parte.
Sbattiamo i tuorli in una boule, aggiungiamo abbondante pepe, 2 o 3 cucchiai di pecorino grattugiato ed un pizzico di sale. 
Scoliamo la pasta (tenendo da parte un po' di acqua di cottura per amalgamare eventualmente meglio), la versiamo nella boule rigirando il tutto continuamente e aggiungendo il guanciale con il suo grasso di cottura.
Infine grattugiamo abbondante pecorino, dopodichè siamo pronti ad impiattare.